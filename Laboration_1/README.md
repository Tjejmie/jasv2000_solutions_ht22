# Laboration 1

## Utvecklingsmiljö & Verktyg

Operativsystemet som användes under denna uppgift var Windows 10. Programmeringsspråket är Python,
därför används PyCharm som är ett populärt IDE för Python. Git Bash är nedladdat för att kunna 
hämta och ladda upp filer, där Bitbucket är den versionshanteringsprogram som används.


## Syfte

Syftet med laboration 1 var främst att bekanta sig med git, versionshantering, Bitbucket, datatyper, 
operationer och villkor. Detta gjordes främst genom att lösa två uppgifter.


## Genomförande

Den första uppgiften handlade om att summera tre olika variabler med varandra, där resultatet skulle
presenteras med variabeln `int`. `Casting` användes för att ändra två av dessa tre tal till variabeln
int för att adderingen skulle vara möjlig. Efter siffrorna blev castade adderades dessa tal med
varandra och presenterades.

Den andra uppgiften handlade om att ta en textsträng och ta reda på om den innehöll resultatet av 
uppgift 1. Då uppgift 1 returnerade en int behövde `Casting` användas för att ändra den till en string.
För att kontrollera om textsträngen innehöll resultatet av uppgift 1 användes den inbyggda metoden
`__contains__` i en ternär operator. Beroende på om detta var sant eller falsk så skulle en specifik 
textsträng returneras. Att detta fungerade testades genom att jag skapade temporära variabler som jag
visste skulle returnera false, bara för att försäkra mig om att den ternära operatorn 
fungerade korrekt.


## Diskussion

Syftet med laboration 1 var främst att bekanta sig med git, versionshantering samt Pythons datatyper, 
operationer och villkor. Syftet med denna uppgift kan därför anses vara uppfyllt i och med att git 
användes både för att hämta laboration 1 samt för att ladda upp den efter uppgiften var slutförd.
Datatyper, operationer och villkor användes för att lösa de två uppgifter som laboration 1 bestod av.
Det finns flera alternativ för att lösa de två uppgifterna som denna laboration innehöll men jag anser 
att lösningen som skapades är tillförlitlig och gjorde att bekantskap med Pythons kodstruktur skapades.

Jag lärde mig att hantera git från ett annat IDE än vad jag är van vid då denna labb utfördes i
PyCharm. Det fungerar liknande jämfört med andra IDE's jag använt mig av tidigare. Kodmässigt
fick jag möjligheten att lösa två uppgifter med Python vilket var lärorikt. Jag har tidigare läst
om exempelvis `casting` men inte fått möjligheten att testa använda mig av det själv.

Inlärningsmodulerna som var det förberedande steget inför denna uppgift var väldigt bra och täckte
upp den information som behövdes för att lösa denna uppgift. Angående förbättringar om uppgiften
så har jag inga kommentarer då jag anser denna vara väldigt tydlig och enkel att förstå. Ser redan
fram emot att sätta tänderna i nästa modul och labb!
